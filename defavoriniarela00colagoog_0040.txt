CAPUT SECUNDUM

Do Favorino sophista.

Nunc postquam vitam Favorini persecuti sumus
variosque ejus magistros amiooS, discipulos recen-
suimus quaerendum esse ante omnia videtur quo sit
nomine ipse appellandus quibusque oratoribus scrip-
toribusve adnumerandus : sunt enim qui sophistis
eum adjudicent, alii autem philosophiae vindicant.
De quo cum duo adhuc exstent praecipui auctores,
Gellium praesens in tempus omittere licet, quiajam
senescentis Favorini discipulus videtur fuisse, Phi-
lostratum autem, quanquam nee pes nec caput in
ejus narratione apparet, si quis vel cursim evolverit,
eam maxime opinionem concipiet, simillimum ceteris
sophistis fuisse Favorinum quorum vitas conscripsit
(si hoc nomine appellare licet undique collectas atque
in unum collatas fabulas). Quorum hominum paene
infinitam varietatem communibus quibusdam signis
exprimere et, quantum quidem fieri potest, unam

 

